\chapter{Il package Navigation}
Il \emph{package} \texttt{it.polito.Navigation} contiene le classi deputate a gestire i movimenti del Robot sulla scacchiera.\\
In particolare sono stati progettati due controllori: \texttt{CheckersNavigator} e\\ \texttt{ArmController} che sono responsabili rispettivamente della navigazione nelle due direzioni orizzontali e in quella verticale.\\
Di seguito si entrerà nel dettaglio delle implementazioni delle classi sopra
citate e dei relativi helper.
\section{La classe LashMotor}
I motori del NXT dispongono di un tachimetro incorporato, pertanto le API di
\emph{Lejos} mettono a disposizione una classe \texttt{Motor} che consente di
controllarli con una buona precisione. In particolare, mediante i metodi
\texttt{rotate()} e \texttt{rotateTo()}, è possibile ruotare il rotore di un
angolo arbitrario con un'incertezza di più o meno 2 gradi.\\
Per come sono stati impiegati i motori, tuttavia, si sono determinati dei giochi
meccanici non trascurabili tra il movimento dei rotori e lo spostamento effettivo
del Robot sulla scacchiera, che avrebbero causato errori di
posizionamento superiori alla lunghezza di mezza casella.\\
La classe \texttt{LashMotor} estende l'API \texttt{Motor} di \emph{Lejos} e
rappresenta un motore in grado di recuperare un gioco costante (che deve quindi
essere preventivamente stimato\footnote{La stima dei giochi è stata effettuata
empiricamente cercando di determinare l'angolo minimo tale da indurre un
movimento del Robot, in seguito a un cambio di verso di rotazione.}) in modo
trasparente all'utilizzatore.\\
Il metodo reimplementato in \texttt{LashMotor} è \texttt{rotateTo()}: il recupero
del gioco avviene solo quando si verifica un'inversione (si è scelto il verso
negativo perchè si richiede che i motori vengano inizializzati con gioco nullo
nel verso positivo, ad esempio a fine calibrazione) semplicemente
decrementando l'angolo di destinazione della costante \texttt{lash} stimata.\\
\begin{lstlisting}
	public void rotateTo(int limitAngle, boolean nonBlocking) {
		if (limitAngle < super.getTachoCount())
			limitAngle -= lash;
		super.rotateTo(limitAngle, nonBlocking);
	}
\end{lstlisting}
Si noti che, nel caso di cambio di direzione inverso, il recupero avviene senza
bisogno di modificare l'angolo di destinazione infatti, detti $c$ la costante
\texttt{lash} e $\theta_0$ l'angolo di partenza si avrebbe:
\begin{figure}[htbp]
	\begin{center}
		\includegraphics[scale=0.7]{img/lashMotor.png}
		\caption{Recupero dei giochi in un motore LashMotor \label{lashMotor}}
	\end{center}
\end{figure} 
\itemize
\item Rotazione all'angolo $\theta_1 < \theta_0$
	$$\theta = \theta_0 + (\theta_1 - \theta_0 - c) = \theta_1 - c$$
\item Rotazione all'angolo $\theta_2 > \theta_1$
	$$\theta = \theta_1 - c + (\theta_2 - (\theta_1 - c)) = \theta_2$$

\section{L'interfaccia  CheckersNavigator}
Questa interfaccia astrae le funzionalità di movimento bidimensionale sulla scacchiera 8x8; i metodi più importanti sono:

\begin{lstlisting}
/** Ritorna la posizione X [0; 7] */
public int getX(); 
/** Ritorna la posizione Y [0; 7] */
public int getY(); 
/** Muove il braccio sulla casella (X, Y) */
public void goTo(int newX, int newY) throws NotCalibratedException; 
/** Muove il braccio sulla casella "base" */
public void goHome() throws NotCalibratedException; 
/** Modifica la velocità dei motori */
public void setSpeed(int speedA, int speedB);
/** Effettua la calibrazione */
public void calibrate();
\end{lstlisting}
Si noti come i metodi che comportano un movimento non possano essere eseguiti se prima non è stata effettuata la calibrazione (eccezione \texttt{NotCalibrated\-Exception}).\\
Esamineremo ora le implementazioni che sono state progettate per questa interfaccia.

\subsection{La classe SimpleNavigator}
Questa prima implementazione si basa su un mapping statico di tutte le caselle relativo ad un punto iniziale su cui il Robot tenta di posizionarsi in fase di calibrazione.

\subsubsection{Calibrazione}
Il Robot, per come è costruito, può ruotare il suo braccio agendo sul motore B, o
può spostarlo avanti e indietro agendo sul motore A.\\ Il primo metodo di
calibrazione che è stato pensato, è pertanto semplicemente mirato a portare il
braccio in una posizione nota (punto rosso in Figura \ref{simpleNavigatorGrid}),
in modo da poter usare offset predeterminati (relativi ad essa) per spostarlo su
tutte le altre caselle. \\ \begin{figure}[ht]
\begin{center}
\includegraphics{img/simpleNavigatorGrid.jpg}
\caption{Scacchiera SimpleNavigator \label{simpleNavigatorGrid}}
\end{center}
\end{figure}
Il metodo \texttt{calibrate()} non fa altro che ruotare il braccio verso destra finché il sensore di colore montato su di esso non rileva il colore rosso, a quel punto recupera eventuali giochi dei motori e azzera i contatori di distanza angolare in essi contenuti.

\subsubsection{Navigazione}
Gli angoli di destinazione cui vengono fatti ruotare i motori sono calcolati semplicemente come\footnote{X e Y sono rispettivamente le  coordinate di ascissa e di ordinata delle caselle}: 
\begin{lstlisting}
destAngleA = offA+posy[newY]+dely[newX];
destAngleB = offB+posx[newX];
\end{lstlisting}
I vettori \texttt{posx} e \texttt{posy} definiscono l'offset in funzione delle rispettive coordinate;
il vettore \texttt{dely} contiene le correzioni da effettuare sull'asse y in funzione della coordinata x,
in modo da recuperare gli scostamenti in verticale dati dal fatto che il braccio si muove su un arco
di circonferenza.\\
Le costanti \texttt{offA} e \texttt{offB} definiscono invece l'offset necessario a portare il braccio
sulla casella (5,0) che costituiva il punto più comodo cui riferire la taratura di tutte le altre caselle.

\subsection{La classe MathNavigator}
Il limite più evidente del \texttt{SimpleNavigator} è dato dai vincoli statici di allineamento
che devono sussistere tra Robot e scacchiera. \'E chiaro infatti che, qualora non si
posizionasse il braccio in modo da far coincidere il suo centro di rotazione con il centro del
tratto di circonferenza in Figura \ref{simpleNavigatorGrid}, questo non riuscirebbe a seguire l'arco stesso
in fase di calibrazione e non potrebbe quindi successivamente posizionarsi sulla scacchiera.\\
Per ovviare a questo fatto è stato introdotto un modello geometrico del sistema, in modo da avere a
disposizione una soluzione analitica del problema.\\
Di nuovo andremo ad illustrare separatamente le fasi di calibrazione e di navigazione che, in questo caso,
risultano ovviamente più complesse.
\subsubsection{Calibrazione}
La costruzione cui si farà riferimento nel seguito è quella in Figura \ref{mathNavigator1}, in cui si possono
osservare la scacchiera quadrata di lato $l$ e la circonferenza di centro $C$ e raggio $r$ descritta dal braccio
che si muove su di essa.\\
\begin{figure}[ht]
\begin{center}
\includegraphics[scale=0.65]{img/mathNavigator1.png}
\caption{MathNavigator, calibrazione \label{mathNavigator1}}
\end{center}
\end{figure}
L'idea è quella di permettere al Robot di determinare il rapporto $\frac{\overline{BC}}{\overline{CA}}$
(e quindi la posizione del suo centro rispetto alla scacchiera) a partire dalla misura, eseguita in fase di
calibrazione mediante i sensori disponibili, di parametri geometrici.\\
Il parametro più comodo da misurare, semplicemente usando il sensore di colore e il tachimetro interno ai motori,
è quello che in Figura \ref{mathNavigator1} è indicato come angolo $\alpha$, cioè l'angolo descritto dal braccio
quando sorvola l'intera scacchiera. Una volta determinato $\alpha$ e
ipotizzando $\overline{BC}<\overline{CA}$ si può risolvere il problema in forma chiusa:
$$\delta = \frac{\pi - \alpha + \beta}{2}$$
$$\gamma = \delta - \beta$$
\begin{center}
\begin{math}
l = r\left(\cos\gamma+\cos\delta\right) =
r\left(\cos\left(\frac{\pi-\alpha+\beta}{2}\right)+
\cos\left(\frac{\pi-\alpha+\beta}{2}-\beta\right)\right)=
r \left(\cos\left(\frac{\pi-\alpha}{2}\right)\cos\left(\frac{\beta}{2}\right)-
\sin\left(\frac{\pi-\alpha}{2}\right)\sin\left(\frac{\beta}{2}\right) +
\cos\left(\frac{\pi-\alpha}{2}\right)\cos\left(\frac{\beta}{2}\right) +
\sin\left(\frac{\pi-\alpha}{2}\right)\sin\left(\frac{\beta}{2}\right)\right) =
2r\cos\left(\frac{\pi-\alpha}{2}\right)\cos\frac{\beta}{2}
\end{math}
\end{center}
e quindi:
$$\beta = 2\arccos\left(\frac{l}{2r\cos\left(\frac{\pi-\alpha}{2}\right)}\right)  = 2\arccos\left(\frac{l}{2r\sin\frac{\alpha}{2}}\right)$$
$$\overline{CA} =  r\sin\left(\frac{\alpha+\beta}{2}\right)$$ 
Le relazioni appena ricavate evidenziano immediatamente che l'accuratezza della stima del rapporto
$\frac{l}{r}$ è un parametro critico. Più avanti si discuteranno le problematiche correlate a questo punto.\\
\begin{figure}[ht]
\begin{center}
\includegraphics[scale=0.7]{img/mathNavigatorGrid.png}
\caption{Scacchiera MathNavigator \label{mathNavigatorGrid}}
\end{center}
\end{figure}
La fase di calibrazione consiste quindi essenzialmente nell'eseguire la stima dell'angolo $\alpha$, perciò
la scacchiera è stata ridisegnata come in Figura \ref{mathNavigatorGrid}.
Il Robot deve essere posizionato tra le bande verticali verde e nera, con
l'unico vincolo che la direzione del suo movimento in avanti/indietro sia parallela all'asse $y$ della scacchiera.\\
Per misurare $\alpha$ il braccio ruota verso sinistra fino a raggiungere la
banda verde, successivamente viene azzerato il contatore angolare del motore B e
si ruota nel senso opposto finché non è stata raggiunta la banda nera. A questo punto il Robot determina la sua posizione rispetto alla scacchiera e avanza fino alla banda blu
(angolo in basso a destra della scacchiera).\\
Chiaramente il rapporto (\texttt{coeffB}) tra la distanza angolare misurata dal contatore interno al motore e
l'effettivo valore di $\alpha$ in radianti è un altro parametro che è necessario conoscere con sufficiente
precisione, come anche l'analoga costante per il motore A (\texttt{coeffA}).

\subsubsection{Navigazione}
Per navigare verso una posizione qualsiasi sulla scacchiera, a questo punto, è sufficiente effettuare il
cambio di coordinate $(\theta, C_y)=\mathcal{F}(P_x,P_y)$
\begin{figure}[ht]
\begin{center}
\includegraphics[scale=0.7]{img/mathNavigator2.png}
\caption{MathNavigator, navigazione \label{mathNavigator2}}
\end{center}
\end{figure}
dove $(P_x,P_y)$ sono le coordinate della destinazione, $(\theta,C_y)$ i comandi da fornire ai motori
B e A (opportunamente riscalati per \texttt{coeffB} e \texttt{coeffA}) e
$$\mathcal{F}:\bigg \{
\begin{array}{l}
\theta = \arccos\left(\frac{C_x-P_x}{r}\right) - \gamma \\
C_y = P_y - r\sin\left(\arccos\left(\frac{C_x-P_x}{r}\right)\right)
\end{array}
$$
con
$$\gamma = \frac{\pi-\alpha-\beta}{2}$$
$$C_x = r\sin\left(\frac{\alpha+\beta}{2}\right)$$
Il cambio di coordinate viene eseguito dal metodo \texttt{moveTo()}, mentre \texttt{goTo()} si occupa soltanto
di offrire compatibilità verso l'interfaccia (che impone una casella di destinazione) passando a \texttt{moveTo()}
le coordinate di destinazione espresse in centimetri.

\subsubsection{Stima dei parametri ed effetto delle incertezze}
\'E già stato evidenziato come, al fine di ottenere un posizionamento soddisfacente, sia necessario disporre di una
stima sufficientemente precisa delle costanti che compaiono nelle equazioni che sono state presentate.\\
Intendiamo di seguito dare un'idea dei ragionamenti che sono stati fatti per ricavarle e dei limiti del modello
matematico ricavato.
\paragraph{Stima di \texttt{coeffA} e \texttt{coeffB}}
\begin{figure}[ht]
\begin{center}
\includegraphics[scale=0.6]{img/theta(CoeffB).png}
\caption{Comando motore B in funzione di $P_x$, al variare di coeffB\label{theta(CoeffB)}}
\end{center}
\end{figure}
\begin{figure}[ht]
\begin{center}
\includegraphics[scale=0.6]{img/Cy(CoeffB).png}
\caption{$C_y$ in funzione di $P_x$, al variare di coeffB\label{Cy(CoeffB)}}
\end{center}
\end{figure} 
Per ricavare il legame che sussiste tra la rotazione dei rotori e la distanza o gli angoli effettivamente coperti
dal movimento del braccio, si è pensato di misurare distanze (tacche parallele distanziate di 2 cm) e angoli
(si è scelto l'angolo piatto per ridurre i problemi di allineamento rispetto al centro) noti, mediando i
risultati ottenuti.\\
Un ulteriore raffinamento delle stime ottenute è stato possibile grazie al confronto del movimento del braccio, con
il plot dell'andamento delle coordinate $(\theta,C_y)$ al variare di \texttt{coeffB} (Figure \ref{theta(CoeffB)} e \ref{Cy(CoeffB)})
\paragraph{Rapporto $\frac{l}{r}$}
La lunghezza $l$ del lato della scacchiera è nota senza problemi ed è pari a 16 cm. Un discorso diverso dev'essere
fatto per il raggio del braccio $r$ che, per ragioni meccaniche, dipende in modo non trascurabile da $\theta$.
Infatti, al variare di $\theta$, il centro del sensore di colore montato sul braccio descrive più precisamente un
ellisse, che nel modello presentato è invece stato approssimato ad una circonferenza.\\
La stima del raggio è pertanto soggetta ad un'incertezza superiore al 4\%, $r=12\pm0.5$ cm e l'errore finale
che ne deriva dipende dalla posizione iniziale del Robot (perchè cambiano i parametri dell'ellisse) arrivando a
superare la lunghezza di una casella.\\
Il problema è stato risolto aggiungendo una fase di \emph{post-calibrazione} (metodo \texttt{calibrateY()}) durante
la quale il Robot si porta sulla fascia bianca ricavata in cima alla scacchiera
(Figura \ref{mathNavigatorGrid}) e, muovendosi a passi discreti di 2 cm (larghezza di una casella), costruisce un vettore di offset che contiene le
correzioni da apportare lungo y alla sua posizione. Questo vettore viene poi usato per correggere ogni successivo
posizionamento.

\section{La classe ArmController}
Questa classe controlla il movimento verticale del pantografo montato sul braccio. Per farlo, si serve del motore C
montato sul braccio stesso e del sensore di pressione.\\
Il pantografo è montato in modo che, quando è chiuso (braccio in alto), una delle leve agisca sul sensore di
pressione. Perciò il metodo \texttt{up()} non fa altro che muovere il motore finchè non viene rilevata una pressione
sul sensore.\\
Il metodo \texttt{down()} invece ruota il motore di un angolo che è stato determinato in modo da portare il
pantografo alla sua massima estensione (braccio in basso).