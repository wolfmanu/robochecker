\chapter{RoboCheckers Statemachine}
\section{Descrizione del progetto}

Lo stato iniziale conduce forzatamente allo stato \emph{Calibration}.
Una volta effettuata la calibrazione, il robot passa allo stato \emph{Home}.
In questo stato il braccio viene portato fuori dalla scacchiera.
All'evento \emph{Move}, si passa allo stato \emph{CalculateMoves}.
Questa sezione del diagramma è differente dall'implementazione sequenziale: il
tutto è gestito attraverso una serie di \emph{flag di stato}.


\includepdfmerge{img/robocheckerssmd.pdf}

\section{Osservazioni su Lejos Statemachine IDE}
Durante la realizzazione della macchina a stati, si sono evidenziate una serie
di problematiche più o meno gravi, che hanno determinato la necessità di
impiegare alcuni workaround. Nel seguito si illustreranno i limiti riscontrati
e le soluzioni che, ove possibile, sono state adottate.

\subsection*{Editor grafico}
I problemi relativi all'editor sono essenzialmente legati ad una scarsa
usabilità dell'interfaccia, ma non inficiano il corretto funzionamento del
plugin.
\begin{description} 
\item[Autocompletamento mancante] quando si modifica il codice all'interno
degli stati o degli eventi, non funzionano nè l'autocompletamento nè il
\emph{syntax checking} di \emph{Eclipse};
\item[Difficoltà di editing degli stati] durante l'editing degli stati non è
possibile andare a capo premendo invio (l'unico modo per forzare un \emph{line
break} è inserire il carattere di carriage return, ad esempio tramite
cut\&paste), questo riduce la leggibilità del programma e rende difficoltoso
l'input del codice;
\item[Editing delle variabili a campi fissi] l'inserimento e la modifica di
variabili è gestita a campi fissi (probabilmente per semplificare il parsing e
la generazione del codice). Ogni variabile è definita da quattro campi
obbligatori:
\begin{lstlisting}
<modifier> <type> <name> = <value>;
\end{lstlisting}
Essendo tutti i campi obbligatori, non è possibile, ad esempio, dichiarare una
variabile non inizializzata;
\item[Cut\&Paste di variabili errato] quando si effettua il
copia/incolla di una variabile, ad esempio:
\begin{lstlisting}
private static int[] result = ...;
\end{lstlisting}
(dove \texttt{private static} è il modificatore, \texttt{int []} è il tipo,
\texttt{result} è il nome, etc\ldots), si ottiene una variabile che ha i campi
shiftati (il modificatore è \texttt{private}, il tipo è \texttt{static} il nome
è \texttt{int[] result});
\end{description}

\subsection*{Lista statica degli import}
Il generatore di codice non consente all'utente di inserire statement
arbritrario prima della dichiarazione della classe che contiene il resto del
programma (ad esempio per modificare la lista degli \texttt{import}).\\
Questo limite ha reso indispensabile modificare parte del plugin, in modo da
poter aggiungere gli \texttt{import} dei package contenti le classi helper
necessarie alla navigazione, alla gestione della partita a Dama, etc\ldots~
Nello specifico si è modificato il template di traduzione contenuto nel file
\texttt{template/statemachine.xpt} (si veda Appendice \ref{sec:template}).

\subsection*{Gestione degli eventi}
\emph{Lejos} fornisce un approccio piuttosto limitato alla programmazione ad
eventi. L'API relativa è denominata \texttt{Behavior} e permette di definire un
certo numero di ``comportamenti'' (stati) da assegnare al robot.\\
La transizione tra gli stati è affidata ad un'istanza della classe
\texttt{Arbitrator}, che si occupa di effettuare periodicamente un polling su
tutti gli stati per controllare se sono scattati o meno gli eventi che
determinano una transizione. Gli eventi, pertanto, non sono veri e propri
interrupt asincroni, ma il risultato della valutazione (eseguita centinaia di
volte al secondo) di un'espressione booleana definita dall'utente.\\
\emph{Lejos Statemachine} implementa un meccanismo molto simile (probabilmente
un wrapper evoluto di \texttt{Behavior}), che permette di definire due tipi di
transizioni\footnote{Si veda Appendice \ref{sec:howtouse} per maggiori
dettagli.}:
\begin{description}
\item[Transizione mediata da evento] o forzante, transisce appena si verifica
la condizione definita nell'evento. Si realizza interponendo un oggetto
\texttt{Event} tra due stati;
\item[Transizione semplice] attende che l'esecuzione del codice contenuto nello
stato sia terminata e transisce solo se la condizione associata è verificata.
\end{description}
La gestione degli eventi risulta essere quindi una sorta di ``simulazione'' che
poco si addice alla natura di una macchina a stati.

\clearpage
\subsection*{Occupazione di memoria}
\begin{quote}
``\small
\textit{Nobody will ever need more than 64K} 
\normalsize''\footnote{B. Gates, \textit{The future of computing}, 1981}
\end{quote}
Pur nutrendo infinito rispetto per l'autorevolezza di certe opinioni e
celando a stento una piccola vena nostalgica dei bei tempi andati, ci sentiamo
di rispondere: ``\textit{We do!}''.\\
Il brick NXT contiene appunto 64 KB di memoria RAM, questo fatto non ha tuttavia
determinato particolari problemi durante le prime fasi di progetto, infatti,
finchè le dimensioni del codice rimanevano contenute, tutto appariva funzionare
correttamente.\\
Quando sono state assemblate tutte le ``parti'' costitutive del progetto e sono
stati effettuati i primi test completi di funzionamento della
\emph{Statemachine}, sono iniziate a comparire (in modo apparentemente casuale)
delle eccezioni di tipo \texttt{NOMEECCEZIONE!!} che interrompevano
l'esecuzione della macchina a stati.\\
Molto probabilmente, come altresì confermato da alcune ricerche effettuate in
Rete, questo tipo di eccezione è correlata con l'esaurimento di memoria da
parte della \emph{Java Virtual Machine} inclusa nel firmware \emph{Lejos}.
Questa ipotesi ha trovato ulteriore conferma in seguito a nuovi test,
effettuati monitorando l'occupazione di memoria durante l'esecuzione della
procedura di \texttt{MiniMax}. Questo punto del codice è particolarmente
critico per quanto riguarda la complessità spaziale (oltre che temporale)
dell'intero programma. Si può infatti notare - confrontando l'esecuzione del
programma sequenziale (\texttt{RoboCheckersNXJ}) con quella della
\emph{Statemachine} (\texttt{RoboCheckers}) - che, durante la discesa ricorsiva
di \texttt{MiniMax}, mentre il primo riesce a liberare correttamente memoria
quando ne ha la necessità, il secondo scatena l'eccezione
\texttt{NOMEECCEZIONE!!} proprio quando la memoria è esaurita.\\
Lo stesso comportamento è stato anche osservato eseguendo il programma
sequenziale e facendo uso dello \texttt{HumanInput} di tipo
\emph{Bluetooth}; si presuppone che anche in questo caso le eccezioni siano
dovute all'esaurimento di memoria, considerata l'ingombranza della classe che
gestisce lo \emph{stack Bluetooth}.
