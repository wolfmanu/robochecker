\chapter{Team Work}
Tra i vari progetti sviluppati in passato non ci si era mai posti il problema
di come gestire il lavoro di gruppo. Nessun precedente lavoro di gruppo fatto
al politecnico richiedeva la scrittura di circa 2000 righe di codice. Quindi ci
siamo fin da subito posti il problema di coordinarci e sincronizzare i lavori
fatti da ognuno. Vista l'esperienza maturata esternamente al Politecnico da
alcuni componenti del gruppo è stato proposto di utilizzare un sistema di
controllo versioni, così da gestire facilmente la scrittura simultanea del
codice da parte di più persone.\\
Tra i vari sistemi disponibili è stato scelto Subversion principalmente perchè
quello conosciuto da più componenti del gruppo.
\section{Subversion}
\label{sec:subversion}
Subversion o più brevemente SVN, ed in generale qualunque programma per il
controllo versione, viene utilizzato nel mondo ingegneristico e in particolare
nel campo informatico al fine di semplificare le operazioni per gestire un
lavoro di gruppo. Tra le funzioni svolte da SVN troviamo la possibilità di
tornare ad uno stato precedente del progetto, tenere traccia dei
cambiamenti al codice e sincronizzare il lavoro svolto dai membri del gruppo.
Tutte queste funzioni sono risultate molto utili nello sviluppo del progetto,
infatti spesso ci si trova ad aver intrapreso delle strade che non si sono
dimostrate praticabili, quindi con poche operazioni si è pututo facilmente
ritornare al codice funzionante senza doversi ricordare tutte le modifiche
fatte. \\
Molto utile è anche stata la funzione di sincronizzazione che ci ha permesso di
lavorare sullo stesso codice da posti diversi: dalle nostre case ai computer dei
laboratori, il tutto senza perdere la sincronizzazione con il lavoro fatto dagli
altri membri del gruppo; questo sia per la scrittura del codice Java che per la
scrittura di questa relazione in \LaTeX.\\
Tradizionalmente, i sistemi di controllo versione avevano usato un modello
centralizzato, in cui tutte le funzioni di controllo versione erano eseguite da
un server condiviso. Alcuni anni fa, certi sistemi come TeamWare, BitKeeper e
GNU arch hanno cominciato a usare un modello distribuito, in cui ogni
sviluppatore lavora direttamente con il suo repository locale, e le modifiche 
sono condivise tra i repository in un passo separato. Questa modalità di
operare permette di lavorare senza una connessione di rete, e consente anche
agli sviluppatori di accedere alle funzioni di controllo versione senza aver
bisogno di permessi concessi da un'autorità centrale.\\
Nella maggior parte dei progetti di sviluppo software, come il caso di questo
``piccolo'' progetto, più sviluppatori lavorano in parallelo sullo stesso
software. Se due sviluppatori tentano di modificare lo stesso file
contemporaneamente, in assenza di un metodo di gestione degli accessi, essi
possono facilmente sovrascrivere o perdere le modifiche effettuate
contestualmente. Alcuni sistemi prevengono i problemi dovuti ad accessi
simultanei, semplicemente bloccando (lock) i file, cosicché solamente uno
sviluppatore per volta ha diritto di accesso in scrittura alla copia di quel
file contenuta nel repository centrale. Altri, come quello scelto per il nostro
progetto, permettono a più sviluppatori di modificare lo stesso file nello
stesso tempo, e forniscono degli strumenti per combinare le modifiche in
seguito (merge).\\
La maggior parte dei sistemi di controllo versione usano la
compressione delta, che conserva solamente le differenze fra le versioni
successive dei file. Questo consente un immagazzinamento efficiente di più
versioni di un file, purché, come solitamente succede, le modifiche tra una
versione e la successiva riguardino solamente una piccola parte del testo.

\section{Glossario di Subversion}
Di seguito elenchiamo i principali termini con cui in questi due mesi siamo
diventati familiari per utilizzare Subversion:

\begin{description} 
\item[Repository]
    Il repository è dove i file sono memorizzati, spesso su un
    server\footnote{Nel nostro caso il server è stato gentilmente ospitato sul
    server di un membro del gruppo} esposto su internet.
\item[Commit] 
    Un commit (o, più raramente, install, submit o check-in) si effettua quando
    si copiano le modifiche fatte su file locali nella directory (il software
    di controllo versione controlla quali file sono stati modificati
    dall'ultima sincronizzazione). 
\item[Check-Out]
    Un check-out (o checkout o co) effettua una copia di lavoro dal repository
    (può essere visto come l'operazione contraria all'importazione).
\item[Update]
    Un update (o sync) copia le modifiche fatte sul repository nella propria
    directory di lavoro (può essere visto come l'operazione contraria al commit).
\item[Merge / Integrazione]
    Un merge o integrazione unisce modifiche concorrenti in una revisione unificata.
\item[Revisione] 
    Una revisione o versione è una versione in una catena di modifiche.
\item[Conflitto] 
    Un conflitto si presenta quando diversi soggetti fanno modifiche allo
    stesso documento. Non essendo il software abbastanza intelligente da
    decidere quale tra le modifiche è quella 'corretta', si richiede ad un
    utente di risolvere il conflitto.
\end{description}
